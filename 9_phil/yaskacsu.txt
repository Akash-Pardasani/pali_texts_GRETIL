

Yasa Mahathera: Kaccayanasara
Based on the ed. by Ūḥ Tvanḥ Sinḥ (et al.): Saddā ṅay 15 coṅ pāṭh,
Rankun : Icchāsaya piṭakat cā puṃ nhip tuik 1964.



Input by Aleix Ruiz Falqués



CONTRIBUTOR'S NOTE:
This is a provisional transcript from the Burmese edition.
It is meant to be a searchable romanised version of the Burmese edition.
Please do not quote it without checking the readings with the original.




{*n} = NOTE number in TEXT (moved to the end of the verse line)
{*n ...} = NOTE




THIS GRETIL TEXT FILE IS FOR REFERENCE PURPOSES ONLY!
COPYRIGHT AND TERMS OF USAGE AS FOR SOURCE FILE.

Text converted to Unicode (UTF-8).
(This file is to be used with a UTF-8 font and your browser's VIEW configuration
set to UTF-8.)



description:multibyte sequence:
long a  ā   
long A  Ā   
long i  ī   
long I  Ī   
long u  ū   
long U  Ū   
vocalic r  ṛ  
vocalic R  Ṛ  
long vocalic r  ṝ  
vocalic l  ḷ  
vocalic L  Ḷ  
long vocalic l  ḹ  
velar n  ṅ  
velar N  Ṅ  
palatal n  ñ   
palatal N  Ñ   
retroflex t  ṭ  
retroflex T  Ṭ  
retroflex d  ḍ  
retroflex D  Ḍ  
retroflex n  ṇ  
retroflex N  Ṇ  
palatal s  ś   
palatal S  Ś   
retroflex s  ṣ  
retroflex S  Ṣ  
anusvara  ṃ  
visarga  ḥ  
long e  ē   
long o  ō   
l underbar  ḻ  
r underbar  ṟ  
n underbar  ṉ  
k underbar  ḵ  
t underbar  ṯ  



Unless indicated otherwise, accents have been dropped in order 
to facilitate word search.

For a comprehensive list of GRETIL encodings and formats see:
http://gretil.sub.uni-goettingen.de/gretil/gretdiac.pdf
and
http://gretil.sub.uni-goettingen.de/gretil/gretdias.pdf

For further information see:
http://gretil.sub.uni-goettingen.de/gretil.htm






| namo tassa bhagavato arahato sammāsambuddhassa |



mundindakko tamaṃ mohaṃhantvā bodhesi paṅkajaṃ  /
janaṃsaddhammaraṃsīhi so sampāletumaṃ jino  // YKac_1 //

māgadhikāya bālānaṃ buddhiyā buddhasāsane  /
vakkhaṃ kaccāyanasāraṃ nissāya jaṅghadāsakaṃ  // YKac_2 //

kattādo yattha ākhyātaṃ kitsamāsassutaddhitaṃ  /
savutto tattha paṭhamā atthamattavivacchayā  // YKac_3 //

kattukammani ākhyātaṃ taddhitaṃ vadhivajjite  /
sāmivajje kitsamāso khile jāti visesake  // YKac_4 //

kitādivācakānāma goṇāte ca visesanā  /
vuttassādiparaṃ saṅkhyaṃ sesā liṅgādigāhino  // YKac_5 //

nāmānañce caye vākyaṃ goṇasaṅkhyā cayaṅgasā  /
.... .... [missing line] .... ...  // YKac_6 //

pakatī vikatīcāpi yatra vuttaṃ dvayampica  /
vācako pakatisaṅkhyaṃ gaṇhātissā padhānato  // YKac_7 //

bhedo visesanaṃ bhedyaṃ visesyaṃ taṃ dvayaṃ yadi   /
tulyatthaṃbhedakaṃ bhiyyo bhedyaliṅgādigāhakaṃ  // YKac_8 //

sādhammasādhanaṃ siddha masiddhasso pamānakaṃ  /
upameyyamasiddhaṃ taṃ dvayamekavibhattikaṃ  // YKac_9 //

payutte gamyamānevā vutte tumhamhi majjhimo  /
tathuttamo bhavemhamhi sesamhi paṭhamo bhave  // YKac_10 //

ekakālābhidhānamhi vuttesu nāmaādisu  /
parova puriso hoti dhātuto paṭhamādisu  // YKac_11 //

jhatthaniddiṭṭhe tumhamhe na sakā purisā siyuṃ  /
upāyopādiyaheyyo upeyyaṃ tena sādhiyaṃ  // YKac_12 //

gatibuddhyāsanasaddā kammakānañca kārite  /
bhajjādīnañca yo kattā kammasañño sadhātunaṃ  /
harakkarābhivādīnaṃ disajjhoharatissavā  // YKac_13 //

nīkhādāvhādasaddāya kandānaṃ sambhave na sā  /
vahāniyantu hetumhi bhakkhissāhiṃsanepica  // YKac_14 //

padhānaṃ nīvahādīnaṃ appadhānaṃ duhādinaṃ  /
karitānaṃ sakaṃ kammaṃ vaccaṃ kattā payojako  // YKac_15 //

abhāvā abhidheyyassa aññadapyāha kammajo {*1}  /
kāladdhabhāvadesetu nābhidhātyaññasambhave  // YKac_16 //

{*1 aññamapyāha - katthaci}
kāladdhabhāvadesānaṃ kammatā kammakehi ve  /
antabhūtakriyāññehi yoge sambhoti dhātuhi  // YKac_17 //

kitākhyātavisesyehi yaṃvuttaṃ taṃ pakāsati  /
visesanānuttamapi vuttaṃ vādappabhedato  // YKac_18 //

vuttaṃpi vuttataṃ yāti padantarehyanuttataṃ  /
kvacānuttaṃ panānuttaṃ vuttañcāpi padantare  // YKac_19 //


sāmaññaniddeso.

parassa kattariyeva attanopana tīsupi  /
vikaraṇātu sabbepi katvatthe sabbadhātuke  // YKac_20 //

assabbadhātukepyesu kiñci icchanti paccayaṃ  /
paccuppannādikālesu vattamānādayo kamā  // YKac_21 //

āraddhāniṭṭhito bhāvo paccuppanno suniṭṭhito  /
atītānāgatuppāda mappattābhimukhākriyā  // YKac_22 //

katassāsaraṇe kattu accantacchādanepica  /
diṭṭhādīnamabhāveca tīsu ñeyyā parokkhatā  // YKac_23 //

atītarattiyā yāmo pacchimoḍḍhamamussavā  /
bhāviniyādippahāro tadaḍḍhaṃ vājjatehyaho  // YKac_24 //

viruddhahetuyogāvā hetuvekallatopi vā  /
kriyānamabhavova kriyātipannamīritaṃ  // YKac_25 //

tañca dvidhā bhūtaṃ bhāvī bhūtaṃ sampuṇṇakāraṇā  /
bhāvībhāvātipannantu kutoci liṅgadassanā  // YKac_26 //

kālabhedamanissāya pañcamī sattamī siyuṃ  /
patthanā vidhisaṃpucchā visayā parikittitā  // YKac_27 //

patthanāsīsanaṃ tesu niyogo vidhi so dvidhā  /
sādarānādarā pucchā kimevaṃ sampadhāraṇaṃ  // YKac_28 //

kriyākālavivacchāyaṃ vattamānādayo khilā  /
yathāsakālamuppannā saddantarasamāgamā  // YKac_29 //

pacchā kālantaraṃ brūte padasaṅkhārakālato  /
purā dibbatyasaddhammo ityādikamidaṃ mataṃ  // YKac_30 //

padantarena yo ñāto nasottho bādhakobhave  /
padasaṅkhārabhāvissa atthassa bāhiraṅgato  // YKac_31 //

yathā vivacchamevāyaṃ sabbā saddatthasaṇṭhiti  /
siddhalakkhyānusārena vivacchāpyanugamyate  // YKac_32 //


ākhyātaniddeso.

bhāve kammani kiccāhu khatthāpi paccayā tathā  /
aññatthāpi kvaci kiccā yutusabbamhi sādhane  // YKac_33 //

saddattharucatādīhi sīlādīsvapi kattari  /
ṇī tu ādīca sabbehi sīlādīsvapi kattari  // YKac_34 //

bhāve kammani bhūteto ṭhāsāvasā ruhājarā  /
sijanīsilisārambhā kattarica akammakā  // YKac_35 //

gamanatthā tathādhāre āhāratthā ca dhātuto  /
bhāvamattetu dhātumhā avivacchitakammakā  // YKac_36 //

tavantuṇvu tu āvītu sabbasmā api kattari  /
pāyaso ṇādayo bhāve keci tesvapi kārake  // YKac_37 //

kitabhāvo dabbamiva tena kammādayo api  /
pāyo satyapi kammasmiṃ bhāvatthavihitā kitā  // YKac_38 //

kriyānameka kattūnaṃ bhāve tvādipurākriyā  /
tuṃtu bhāve tadatthāce icchatthādikriyāpica  // YKac_39 //

paccayatthopi bhāvoyaṃ vinātenāpasiddhito  /
dhāturatthopi sesevaṃ cayattho tena sabbako  // YKac_40 //

saṅketakālamevāyaṃ vibhāgo sampavattate  /
atthoyaṃ pakatiyeso paccayattho itīdiso  // YKac_41 //

siddhasaddānuvādoya mato eva nasijjhate  /
itaretaratosiddhi lakkhyalakkhaṇikā kvaci  // YKac_42 //

anādirayamāloko saddakhyoyassa napphuṭo  /
byañjate tassa satthena dīpova gatiyāvuto  // YKac_43 //

mānantā vattamāne ca lakkhaṇe hetuke siyuṃ  /
kitā dhātvattha sambandhe honti kālantaresvapi  // YKac_44 //

kitakābhidheyyaliṅgā iyuvaṇṇāvarādijo  /
apaccayoṇo dutiyo ipaccayo pume siyuṃ {*2}  // YKac_45 //

{*2 ṇotibhāvecāti suttenavihita ṇappaccayova}

yucākattari bhāvasmiṃ kiccā koca napuṃsake  /
tavādikkhattumantātu abyayanāmakā siyuṃ  // YKac_46 //


kitaniddeso.

yatratthe novidhiyante tyādippabhutayoca te  /
sonutto tatrakammādo dutiyādī yathārahaṃ  // YKac_47 //

kriyappe dutiyākamme ghanayoge khaṇaddhani  /
kammappavacanīyena kvantehi cubhayādibhi  // YKac_48 //

sakanta sādhaka tamā kattu karaṇa kārakā  /
tatiyā tesuhetvatthe sattamyālakkhaṇepica  /
visesane sahattheca yoge pubbādināpica  // YKac_49 //

pūjānuggahakāmena yassa saṃdīyate dhanaṃ  /
laddhasāmittakaṃ taṃhi sampadānanti kittitaṃ  /
catutthīsampadāneca yutte namoti ādinā  // YKac_50 //

kriyāvadhirapādānaṃ tasmiṃ ca pañcamī siyā  /
kattukammānamādhāro nissayānaṃ kriyāya yo  // YKac_51 //

okāso sattamītamhi kriyālakkhyakriyāyavā  /
ippakati takammeca kamme gahādinaṃpica  // YKac_52 //

kāle nimitte karaṇe piṇḍacarādidhātunaṃ  /
adhināsattamī sāmye upenādhikināpisā  // YKac_53 //

visesana visesyānaṃ aññamaññamapekkhatā  /
sambandho ca tasmiṃ chaṭṭhī kityoge kammakattari  // YKac_54 //

nakattari dvaye patte ṇvuyutīnaṃ tuvā bhave  /
thīaṇvvunaṃ dvaye kicce neva kattari evavā  /
niṭṭhādīnaṃ nahotyeva bhāvevā yassa kattari  // YKac_55 //

disino antino kamme karino yatanepica  /
haratissānukārepi sati hiṃsatthadhātunaṃ  // YKac_56 //

dayatissicchatissāpi tityatthekaraṇepica  /
ādhārake bhave niccaṃ kammakattari tassatu  // YKac_57 //

sattamīnādaresāmi apiniddhāraṇe tathā  /
tatiyā pañcamīceva puthunānā payogato  // YKac_58 //

ritetu dutiyā sāpi vināññatrehi tāpica  /
chaṭṭhī hetupayogetu hetvatthe suddhanāmato  // YKac_59 //

sabbanāmātu sabbāva kriyānipphattikāraṇā  /
goṇamukhyappabhedena kammādikārakā siyuṃ  // YKac_60 //

kārakaniddeso.

visesana visesyānaṃ abhinnatthattamīritaṃ  /
samāso nāma tādimhi taddhitopi vidhīyate  // YKac_61 //

dutiyādīsamāsyante yatra nāmapadehi so  /
parehitu tappuriso visesyatra paraṃ bahuṃ  // YKac_62 //

visesanaṃ visesyena ekatthaṃ yadi taṃdvayaṃ  /
sa kammadhārayo tasmiṃ pāyo pubbaṃ visesanaṃ  // YKac_63 //

taddhitatthe samāhāre uttarasmiṃ pade pare  /
samāsyante digu yatra saṅkhyāsaṅkhyeyyavācibhi  // YKac_64 //

ubhetappurisā vuttā kāriyañce tadāsayaṃ  /
lakkhataṃ lakkhyalakkhesu lakkhyalakkhaṇadassinā  // YKac_65 //

yatrānekapadāññatthe bahubbīhi samuccate  /
sarūpā yadivā yuddhe vidisāya disāya vā  // YKac_66 //

pubbaṃ visesanaṃ tatra sattamī niṭṭhantaṃpica  /
parantu āvudhattehi vibhāsābyāhitādisu  // YKac_67 //

samāhāretarītarayoge nāmasamuccayo  /
dvando pubbaṃ bhave tatra accitappasaraṃ bahuṃ  // YKac_68 //

vibhatyādobyayāyatra so byayībhāvo issate  /
parādayo pañcamiyā chaṭṭhiyā oramādayo  // YKac_69 //

chaṭṭhītappurise rājā manussehi parāsabhā  /
paṇḍake sālamatthepi chāyā bāhullapubbikā  // YKac_70 //

vāssusenāsurāsālānisāchāyā imepana  /
upaññopakkamā niccaṃ tadādittappakāsane  // YKac_71 //


samāsaniddeso.

sambandhe kārake piṇḍe bhāve gotte paratraca  /
kathyante taddhitā ruḷhā samāsantābyayā api  // YKac_72 //


taddhitaniddeso.
kaccāyanasāragantho niṭṭhito.







